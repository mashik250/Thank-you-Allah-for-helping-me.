নরসিংদীতে বিএনপির কার্যালয় ভেঙে ‘মরার জন্য অপেক্ষা কর’ হুমকি

নরসিংদীর রায়পুরায় বিএনপি কার্যালয়ে ভাঙচুর করে আগুন দিয়েছে দুর্বৃত্তরা। এ সময় তারা দেয়ালে নানা হুমকি দিয়ে যায়। বুধবার (১২ ফেব্রুয়ারি) উপজেলার চরসুবুদ্দির বাজারে রাত আড়াইটার দিকে এ ঘটনা ঘটে।

পুলিশ ও স্থানীয় সূত্রে জানা যায়, রাতে একদল দুর্বৃত্ত কার্যালয়ের তালা ভেঙে ভেতরে প্রবেশ করে। এ সময় কার্যালয়ে থাকা টিভি, চেয়ার-টেবিলসহ বিভিন্ন জিনিসপত্র ভাঙচুর করে। দেয়ালে লাল কালিতে ‘জয় বাংলা’ ও ‘মরার জন্য অপেক্ষা কর’ লিখে হুমকি দিয়ে যায়। পরে কার্যালয়ে আগুন লাগিয়ে পালিয়ে যায় তারা। কার্যালয়ে আগুন জ্বলতে দেখে স্থানীয়রা পানি ও বালু ছিটিয়ে আগুন নিয়ন্ত্রণে আনেন।
